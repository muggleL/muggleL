<!DOCTYPE html>
<html lang="zh-CN">
  <head>
  	<link rel="shortcut icon" type="image/x-icon" href="/favicon.ico?">
    <meta charset="utf-8">
    <meta name="viewport" content="width=device-width, initial-scale=1">
    
    <title>美人赋三篇 - Muggle L</title>
    <meta property="og:title" content="美人赋三篇 - Muggle L">
    
    <meta name="twitter:card" content="summary">

    
      
    

    
      
      <meta property="description" content="美人赋 司马相如
　司马相如，美丽闲都，游于梁王，梁王悦之。邹阳谮之于王曰：“相如美则美矣，然服色容冶，妖丽不忠，将欲媚辞取悦，游王后宫，王不察之乎？” 王问相如曰：“子好色乎？”相如曰：“臣不好色也。”王曰：“子不好色，何若孔墨乎？”相如曰：“古之避色，孔墨之徒，闻齐馈女而遐逝，望朝歌而回车，譬犹防火水中，避溺山隅，此乃未见其可欲，何以明不好色乎？若臣者，少长西土，鳏处独居，室宇辽廓，莫与为娱。 &amp;hellip;">
      <meta property="og:description" content="美人赋 司马相如
　司马相如，美丽闲都，游于梁王，梁王悦之。邹阳谮之于王曰：“相如美则美矣，然服色容冶，妖丽不忠，将欲媚辞取悦，游王后宫，王不察之乎？” 王问相如曰：“子好色乎？”相如曰：“臣不好色也。”王曰：“子不好色，何若孔墨乎？”相如曰：“古之避色，孔墨之徒，闻齐馈女而遐逝，望朝歌而回车，譬犹防火水中，避溺山隅，此乃未见其可欲，何以明不好色乎？若臣者，少长西土，鳏处独居，室宇辽廓，莫与为娱。 &amp;hellip;">
      
    

    
    

    

    
    

    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <link rel="stylesheet" href="/css/custom.css" />

  </head>

  
  <body class="post">
    <header class="masthead">
      <h1><a href="/">Muggle L</a></h1>

<p class="tagline">Technology Is Muggle&#39;s Magic</p>

      <nav class="menu">
  <input id="menu-check" type="checkbox" />
  <label id="menu-label" for="menu-check" class="unselectable">
    <span class="icon close-icon">✕</span>
    <span class="icon open-icon">☰</span>
    <span class="text">Menu</span>
  </label>
  <ul>
  
  
  <li><a href="/">Home</a></li>
  
  <li><a href="/categories/">Categories</a></li>
  
  <li><a href="/tags/">Tags</a></li>
  
  <li><a href="/search/">Search</a></li>
  
  <li><a href="/slice/">Slice</a></li>
  
  
  </ul>
</nav>

    </header>

    <article class="main">
      <header class="title">
      


<h1>美人赋三篇</h1>

<h3>
  2017-11-12</h3>
<hr>



      </header>






<p><strong>美人赋</strong>
<em>司马相如</em></p>
<p>　　司马相如，美丽闲都，游于梁王，梁王悦之。邹阳谮之于王曰：“相如美则美矣，然服色容冶，妖丽不忠，将欲媚辞取悦，游王后宫，王不察之乎？”
　　王问相如曰：“子好色乎？”相如曰：“臣不好色也。”王曰：“子不好色，何若孔墨乎？”相如曰：“古之避色，孔墨之徒，闻齐馈女而遐逝，望朝歌而回车，譬犹防火水中，避溺山隅，此乃未见其可欲，何以明不好色乎？若臣者，少长西土，鳏处独居，室宇辽廓，莫与为娱。臣之东邻，有一女子，云发丰艳，蛾眉皓齿，颜盛色茂，景曜光起。恒翘翘而西顾，欲留臣而共止。登垣而望臣，三年于兹矣，臣弃而不许。</p>
<p>　　“窃慕大王之高义，命驾东来，途出郑卫，道由桑中。朝发溱洧，暮宿上宫。上宫闲馆，寂寞云虚，门阁昼掩，暧若神居。臣排其户而造其室，芳香芬烈，黼帐高张。有女独处，婉然在床。奇葩逸丽，淑质艳光。睹臣迁延，微笑而言曰：‘上客何国之公子！所从来无乃远乎？’遂设旨酒，进鸣琴。臣遂抚琴，为幽兰白雪之曲。女乃歌曰：‘独处室兮廓无依，思佳人兮情伤悲！有美人兮来何迟，日既暮兮华色衰，敢托身兮长自思。’玉钗挂臣冠，罗袖拂臣衣。时日西夕，玄阴晦冥，流风惨冽，素雪飘零，闲房寂谧，不闻人声。于是寝具既陈，服玩珍奇，金鉔薰香，黼帐低垂，裀褥重陈，角枕横施。女乃驰其上服，表其亵衣。皓体呈露，弱骨丰肌。时来亲臣，柔滑如脂。臣乃脉定于内，心正于怀，信誓旦旦，秉志不回。翻然高举，与彼长辞。”</p>
<p><strong>神女赋</strong>
<em>宋玉</em></p>
<p>　　楚襄王与宋玉游于云梦之浦，使玉赋高唐之事。其夜玉寝，果梦与神女遇，其状甚丽，玉异之。明日，以白王。王曰：“其梦若何？”玉对曰：“晡夕之后，精神恍忽，若有所喜，纷纷扰扰，未知何意？目色仿佛，乍若有记：见一妇人，状甚奇异。寐而梦之，寤不自识；罔兮不乐，怅然失志。于是抚心定气，复见所梦。”王曰：“状何如也？”玉曰：<!-- raw HTML omitted -->“茂矣美矣，诸好备矣。盛矣丽矣，难测究矣。上古既无，世所未见，瑰姿玮态，不可胜赞。其始来也，耀乎若白日初出照屋梁；其少进也，皎若明月舒其光。须臾之间，美貌横生：晔兮如华，温乎如莹。五色并驰，不可殚形。详而视之，夺人目精。其盛饰也，则罗纨绮绩盛文章，极服妙采照万方。振绣衣，被袿裳，秾不短，纤不长，步裔裔兮曜殿堂，忽兮改容，婉若游龙乘云翔。嫷披服，侻薄装，沐兰泽，含若芳。性合适，宜侍旁，顺序卑，调心肠。”<!-- raw HTML omitted -->王曰：“若此盛矣，试为寡人赋之。”玉曰：“唯唯。”</p>
<p>　　夫何神女之姣丽兮，含阴阳之渥饰。披华藻之可好兮，若翡翠之奋翼。其象无双，其美无极；毛嫱鄣袂，不足程式；西施掩面，比之无色。近之既妖，远之有望，骨法多奇，应君之相，视之盈目，孰者克尚。私心独悦，乐之无量；<!-- raw HTML omitted -->交希恩疏，不可尽畅。他人莫睹，王览其状。其状峨峨，何可极言。貌丰盈以庄姝兮，苞温润之玉颜。眸子炯其精朗兮，瞭多美而可视。眉联娟以蛾扬兮，朱唇的其若丹。素质干之醲实兮，志解泰而体闲。既姽婳于幽静兮，又婆娑乎人间。宜高殿以广意兮，翼故纵而绰宽。动雾以徐步兮，拂声之珊珊。望余帷而延视兮，若流波之将澜。奋长袖以正衽兮，立踯躅而不安。澹清静其愔嫕兮，性沉详而不烦。时容与以微动兮，志未可乎得原。意似近而既远兮，若将来而复旋。褰余帷而请御兮，愿尽心之惓惓。怀贞亮之洁清兮，卒与我兮相难。陈嘉辞而云对兮，吐芬芳其若兰。精交接以来往兮，心凯康以乐欢。神独亨而未结兮，魂茕茕以无端。含然诺其不分兮，扬音而哀叹！薄怒以自持兮，曾不可乎犯干。
　　于是摇佩饰，鸣玉鸾；奁衣服，敛容颜；顾女师，命太傅。欢情未接，将辞而去；迁延引身，不可亲附。似逝未行，中若相首；目略微眄，精采相授。志态横出，不可胜记。意离未绝，神心怖覆；礼不遑讫，辞不及究；愿假须臾，神女称遽。徊肠伤气，颠倒失据，黯然而暝，忽不知处。情独私怀，谁者可语？惆怅垂涕，求之至曙。</p>
<p><strong>登徒子好色赋</strong>
<em>宋玉</em></p>
<p>　　大夫登徒子侍于楚王，短宋玉曰：&ldquo;玉为人体貌闲丽，口多微辞，又性好色。愿王勿与出入后宫。
　　王以登徒子之言问宋玉。玉曰：&ldquo;体貌闲丽，所受于天也；口多微辞，所学于师也；至于好色，臣无有也。&ldquo;王曰：&ldquo;子不好色，亦有说乎？有说则止，无说则退。&ldquo;玉曰：&ldquo;天下之佳人莫若楚国，楚国之丽者莫若臣里，臣里之美者莫若臣东家之子。东家之子，<!-- raw HTML omitted -->增之一分则太长，减之一分则太短；著粉则太白，施朱则太赤；眉如翠羽，肌如白雪；腰如束素，齿如含贝；嫣然一笑，惑阳城，迷下蔡。<!-- raw HTML omitted -->然此女登墙窥臣三年，至今未许也。登徒子则不然：其妻蓬头挛耳，齞唇历齿，旁行踽偻，又疥且痔。登徒子悦之，使有五子。王孰察之，谁为好色者矣。
　　是时，秦章华大夫在侧，因进而称曰：&ldquo;今夫宋玉盛称邻之女，以为美色，愚乱之邪；臣自以为守德，谓不如彼矣。且夫南楚穷巷之妾，焉足为大王言乎？若臣之陋，目所曾睹者，未敢云也。&ldquo;王曰：&ldquo;试为寡人说之。&ldquo;大夫曰：&ldquo;唯唯。臣少曾远游，周览九土，足历五都。出咸阳、熙邯郸，从容郑、卫、溱、洧之间。是时向春之末，迎夏之阳，鸧鹒喈喈，群女出桑。此郊之姝，华色含光，体美容冶，不待饰装。臣观其丽者，因称诗曰：&lsquo;遵大路兮揽子祛&rsquo;。赠以芳华辞甚妙。于是处子怳若有望而不来，忽若有来而不见。意密体疏，俯仰异观；含喜微笑，窃视流眄。复称诗曰：&lsquo;寐春风兮发鲜荣，洁斋俟兮惠音声，赠我如此兮不如无生。&lsquo;因迁延而辞避。盖徒以微辞相感动。精神相依凭；目欲其颜，心顾其义，扬《诗》守礼，终不过差，故足称也。
　　于是楚王称善，宋玉遂不退。</p>

<br>
<footer>
    
<nav class="post-nav">
  <span class="nav-prev">&larr; <a href="/post/2017/linux-grub-rescue/">linux 开机出现grub rescue的恢复方法</a></span>
  <span class="nav-next"><a href="/post/2017/ymny/">亚美尼亚大屠杀</a> &rarr;</span>
</nav>





<script src="/js/math-code.js"></script>


<script type="text/javascript"
        async
        src="https://cdn.bootcss.com/mathjax/2.7.3/MathJax.js?config=TeX-AMS-MML_HTMLorMML">
MathJax.Hub.Config({
  tex2jax: {
    inlineMath: [['$','$'], ['\\(','\\)']],
    displayMath: [['$$','$$'], ['\[\[','\]\]']],
    processEscapes: true,
    processEnvironments: true,
    skipTags: ['script', 'noscript', 'style', 'textarea', 'pre'],
    TeX: { equationNumbers: { autoNumber: "AMS" },
         extensions: ["AMSmath.js", "AMSsymbols.js"] }
  }
});

MathJax.Hub.Queue(function() {
    
    
    
    var all = MathJax.Hub.getAllJax(), i;
    for(i = 0; i < all.length; i += 1) {
        all[i].SourceElement().parentNode.className += ' has-jax';
    }
});
</script>

<style>
code.has-jax {
    font: inherit;
    font-size: 100%;
    background: inherit;
    border: inherit;
    color: #515151;
}
</style>
<script async src="/js/center-img.js"></script>

    

   
   <br>
   <span id="/post/2017/mrf-sng-dtzhsf/" class="leancloud_visitors" data-flag-title="美人赋三篇">
     
     <p></p>
   </span>
   <div id="vcomments"></div>
   <script src="//cdn1.lncld.net/static/js/3.0.4/av-min.js"></script>
   <script src='//unpkg.com/valine/dist/Valine.min.js'></script>
   <script type="text/javascript">
     new Valine({
         el: '#vcomments' ,
         appId: 'ipR0UGBwhzhpRfzhlNwHl4rR-MdYXbMMI',
         appKey: 'inbruR2BGaSxMmHIeFO4S0Rv',
         notify:  false , 
         verify:  false , 
         avatar:'monsterid', 
         placeholder: '说点什么呗~',
         visitor:  false 
     });
   </script>



  <hr>
  <div class="copyright">© <a href="https://blog.o0o0o0.de">DG</a> Since 2016 | <a href="https://github.com/muggleL">Github</a> | <a href="https://twitter.com/FF_SHINE">Twitter</a> | Theme By <a href="https://yihui.name">Yihui Xie</a> | <a href="/index.xml">RSS</a> Feed</div>
  
  </footer>
  </article>
  
  </body>
</html>

   
